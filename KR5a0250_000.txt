# -*- mode: mandoku-view; -*-
#+DATE: 2015-08-28 23:43:08.931106
#+TITLE: 中和集
#+PROPERTY: DZID  DZ0249
#+PROPERTY: SOURCE  正統道藏，三家本，1988，4—482 六卷 洞真部方法類
#+PROPERTY: BASEEDITION HFL
#+PROPERTY: WITNESS HFL
#+PROPERTY: ID KR5a0250
<pb:KR5a0250_HFL_000-001a>¶
中和集叙光一¶
維揚損菴蔡君志頤瑩蟾子李清菴之門人¶
也勘破凡塵篤修仙道得清菴之殘膏賸馥¶
編次成書題曰中和集蓋取師之靜室名也¶
大德丙午秋謁余印可欲壽諸梓開悟後人¶
余未啓帙先已知群妄掃空一眞呈露謂如¶
天付之而爲命人受之而爲性至于先天太¶
極自然金丹光照太虚不假修鍊者漏泄無¶
餘矣可以窮神知變而深根寧極可以脱胎¶
神化而復歸無極也抑以見道之有物混成¶
<pb:KR5a0250_HFL_000-001b>¶
儒之中和育物釋之指心見性此皆同工異¶
曲咸自太極中來是故老聖常善救人佛不¶
輕於汝等周公豈欺我哉覽是集者切忌生¶
疑當塗南谷杜道堅書于錢塘玄元眞館¶
¶
¶
¶
¶
¶
¶
